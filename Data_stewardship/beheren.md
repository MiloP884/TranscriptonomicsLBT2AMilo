### Data stewardship

In dit project is gekozen voor een duidelijke en efficiÃ«nte manier van omgaan met data, ook wel data stewardship genoemd. Dat betekent eigenlijk: zorgen dat je data netjes opgeslagen, goed gedocumenteerd en veilig bewaard wordt. Dit is belangrijk omdat goede data de basis is voor een betrouwbaar onderzoek. Als je data niet op orde is, wordt het lastig om analyses uit te voeren of je werk later terug te vinden of te delen. Om het overzicht te bewaren, is er een vaste mappenstructuur gebruikt. Deze indeling zorgt ervoor dat alles op een logische plek staat. Bestanden krijgen duidelijke namen, dat helpt om snel te zien wat er in de map staat.
Daarnaast wordt GitHub gebruikt voor versiebeheer. Hiermee kun je bijhouden wat er allemaal is veranderd in je bestanden. Als er iets misgaat of je wilt terug naar een eerdere versie, dan kan dat makkelijk. De scripts zijn voorzien van tussenkopjes met uitleg wat wordt gedaan. Zo is voor jezelf en voor anderen duidelijk wat het script doet, welke data gebruikt wordt en wat het oplevert. Als er persoonlijke of gevoelige gegevens in het project zitten, kunnen die apart worden opgeslagen. Ze komen niet op GitHub te staan en zijn afgeschermd zodat ze niet zomaar toegankelijk zijn. In sommige gevallen worden de gegevens geanomiseerd of versleuteld om privacy te beschermen. 
Waar het kan wordt er met open data gewerkt, dat betekent dat data beschikbaar is voor anderen. Dit bevordert transparantie en maakt het makkelijker om samen verder te bouwen op elkaars werk.
Voor de analyses worden tools gebruikt zoals R, GitHub wordt gebruikt voor opslag en versiebeheer. Door deze aanpak blijft het hele project overzichtelijk, veilig en goed te volgen. Ook als je er later op terugkijkt of als iemand anders ermee aan de slag wil.

